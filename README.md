# Algoritmi-e-Strutture-Dati

## Esercizio 1
Linguaggio richiesto: C

Implementare una libreria che offre due algoritmi di ordinamento Quick Sort e Binary Insertion Sort. Con Binary Insertion Sort ci riferiamo a una versione dell’algoritmo Insertion Sort in cui la posizione all’interno della sezione ordinata del vettore in cui inserire l’elemento corrente è determinata tramite ricerca binaria. Nell’implementazione del Quick Sort, la scelta del pivot dovrà essere studiato e discusso nella relazione.
Il codice che implementa Quick Sort e Binary Insertion Sort deve essere generico. Inoltre, la libreria deve permettere di specificare (cioè deve accettare in input) il criterio secondo cui ordinare i dati.

### Unit Testing
Implementare gli unit-test per la libreria secondo le indicazioni suggerite nel documento Unit Testing.
### Uso della libreria di ordinamento implementata
Il file records.csv che potete trovare (compresso) all’indirizzo: https://datacloud.di.unito.it/index.php/s/X7qC8JSLNRtLxPC contiene 20 milioni di record da ordinare. Ogni record è descritto su una riga e contiene i seguenti campi:
• id: (tipo intero) identificatore univoco del record;
• field1: (tipo stringa) contiene parole estratte dalla divina commedia, potete assumere che i valori non contengano spazi o virgole;
• field2: (tipo intero);
• field3: (tipo floating point);
Il formato è un CSV standard: i campi sono separati da virgole; i record sono separati da \n.
Usando gli algoritmi Quick Sort e Binary Insertion Sort implementati, si ordinino i record (non è sufficiente ordinare i singoli campi) contenuti nel file records.csv in ordine non decrescente secondo i valori contenuti nei tre campi “field” (pertanto, è necessario ripetere l’ordinamento tre volte, una volta per ciascun campo).
Si misurino i tempi di risposta variando il criterio di scelta del pivot nel Quick Sort e si produca una breve relazione in cui si riportano i risultati ottenuti insieme a un loro commento. Nel caso l’ordinamento si protragga per più di 10 minuti potete interrompere l’esecuzione e riportare un fallimento dell’operazione. I risultati sono quelli che vi sareste aspettati? Se sì, perché? Se no, fate delle ipotesi circa il motivo per cui gli algoritmi non funzionano come vi aspettate, un algoritmo offre delle prestazioni migliori dell’altro, la scelta del pivot influenza le prestazioni di Quick Sort. Verificatele e riportate quanto scoperto nella relazione.

